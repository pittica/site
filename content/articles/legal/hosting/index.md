---
title: Hosting
date: "2020-01-01T22:12:03.284Z"
description: "Condizioni di fornitura hosting professionale."
---

## Premessa

Pittica S.r.l.s. si riserva la facoltà di non attivare, di sospendere o di terminare il Servizio in qualsiasi momento senza alcun preavviso in caso il Cliente in cui i dati personali obbligatori forniti dal Cliente risultassero, anche da successivi controlli, errati, non completi o non esistenti.

## Oggetto

I seguenti termini e condizioni regolano la fornitura dei servizi di hosting (e servizi collegati) erogati dalla Pittica S.r.l.s. Società Unipersonale (nel seguito denominata Pittica), con sede legale in Via Garigliano, numero civico 4, 48121 Ravenna (RA), Codice Fiscale e Partita IVA 02650890391. Ulteriori condizioni possono applicarsi a ogni specifico Servizio erogato e concordato con il Cliente.

## Descrizione del servizio erogato

1.  ### Hosting
    Il servizio comprende l'allocazione di spazio fisico su un server, la capacità di computing e la banda per rendere accessibile le risorse dalla rete Internet.
    Tali caratteristiche e le limitazioni a esse collegate variano in base al piano concordato con il Cliente.
    
    Pittica si riserva la facoltà di formulare, anche durante il corso del contratto, offerte promozionali e servizi aggiuntivi che verranno proposte tramite web e strumenti di marketing.

    Il servizio di hosting fa riferimento a un ambiente LAMP (**L**inux, **A**pache, **M**ySQL, **P**HP).
2.  ### Posta Elettronica (E-Mail)
    Il servizio comprende un massimo 10 caselle e-mail e 10GB di spazio dedicati.

    L'accesso al server di posta viene fornito tramite protocollo IMAP o SMTP/POP3.
3.  ### Database
    Il servizio comprende la possibilità di creazione di database [MySQL](https://www.mysql.com/) accessibili via [PHP](https://www.php.net/) o tramite uno strumento di gestione grafico web-based.

    La dimensione complessiva dei database è da sottrarsi allo spazio web dedicato per l'hosting.
4.  ### Pannello di Controllo
    Il Cliente avrà accesso a un pannello di gestione del proprio Servizio.
5.  ### Nome a dominio
    Consiste nella possibilità di registrare e assegnare un dominio, a condizione che questo sia di proprietà del Cliente o libero.

    È facoltà del Cliente richiedere Cambio Maintainer o Transfer Registrar, richiedere e modificare l'assegnatario e richiederne rinnovo.
    
    Il Cliente si impegna a manlevare qualsiasi Authority del Registro dei domini nella misura massima consentita dalla legge da e contro qualsiasi pretesa, danno, responsabilità costo e spesa, inclusi i ragionevoli costi e spese legali derivanti o relativi alla registrazione e/o all'uso di un nome a dominio i cui diritti sono di terzi.

    Il Servizio include anche un accesso alla configurazione DNS (**D**omain **N**ame **S**ystem). Il cliente potrà gestire autonomamente i DNS del dominio.

## Attivazione

Il Servizio verrà attivato dopo richiesta da parte del Cliente, l'integrale accettazione del presenta contratto e il pagamento del corrispettivo dovuto.

Ogni prestazione definita accessoria al servizio e richiesta dal Cliente, anche in momenti successivi alla stipula, è sottoposta alle condizioni del presente accordo.

Il Cliente, agendo in assoluta autonomia, può acquistare i servizi offerti da Pittica per rivenderli eventualmente a terzi ed è considerato come entità indipendente da Pittica e non ha alcuna autorità per agire in nome e per conto della stessa.

## Durata, Rinnovo, Disdetta e Cessazione del Servizio

1.  Il presente contratto avrà la durata di un anno (365 giorni).
    Al termine della validità del contratto, in caso di mancato e preventivo rinnovo, Pittica lascerà decadere il Servizio e i relativi dati e domini associati.
2.  Il Servizio si intenderà tacitamente rinnovato alla scadenza del presente contratto.
    Il Cliente è tenuto a dare comunicazione scritta, mediante e-mail all'indirizzo [info@pittica.com](mailto:info@pittica.com) o via PEC all'indirizzo [pitticasrls@pec.it](mailto:pitticasrls@pec.it) entro 10 giorni prima della scadenza del contratto.
3.  Il rinnovo dovrà essere effettuato dal Cliente entro la data di scadenza del servizio, mediante pagamento da effettuarsi secondo le modalità concordate tra le Parti e supportate da Pittica. Quando il rinnovo è effettuato con metodi di pagamento quali bonifico bancario o bollettino postale sarà processato solo al momento dell'effettiva ricezione dell'intero corrispettivo da parte di Pittica.
4.  Pittica non garantisce il buon esito della procedura di rinnovo qualora questo sia stato richiesto dal cliente a servizio già scaduto o qualora la segnalazione del pagamento presenti informazioni incomplete o errate.

## Condizioni di Pagamento

Il costo di ciascun Servizio viene concordate tra le Parti e il Cliente si impegna a corrispondere l'importo dovuto al momento della richiesta dell'attivazione del servizio, mediante pagamento da effettuarsi secondo le modalità concordate tra le Parti e supportate da Pittica.

## Dati di Accesso

1.  Pittica fornirà al Cliente un codice di identificazione (UserID) e una parola chiave (Password). Tali dati verranno forniti alla registrazione dei dati del cliente e comunicati tramite l'indirizzo e-mail di riferimento e daranno accesso al Cliente al Pannello di Controllo.
    
    In caso di clienti già attivi, il nuovo servizio verrà assegnato al Pannello di Controllo utilizzato dal Cliente su servizi già attivi.
2.  Il Cliente riconosce che UserID e Password costituiscono i soli mezzi idonei a identificare il Cliente al momento dell'accesso ai Servizi.

## Responsabilità e Obblighi del Cliente

1.  Il Cliente, in qualità di utilizzatore si impegna a tenere riservate password e nome utente del Pannello di Controllo e agli strumenti che compongono il servizio.

    Il Cliente deve conservare la password con diligenza, mantenendo segreti per tutta la durata dell'abbonamento sia il codice che la parola chiave e sarà, comunque, esclusivamente responsabile di qualsiasi danno causato dalla conoscenza, ovvero dall'utilizzo, della Password e/o della UserID da parte di terzi.
    Pittica non si assume alcuna responsabilità sull'utilizzo improprio delle risorse e del Pannello di Controllo.
2.  Il Cliente si impegna a fornire a Pittica un indirizzo e-mail di riferimento ed eventuali variazioni di esso.
3.  Il Cliente è a fornire i propri dati personali per l'esecuzione del contratto di cui ne garantisce, sotto la propria personale responsabilità, la veridicità degli stessi, e a comunicarne entro 10 giorni ogni eventuale variazione.

    Pittica, a suo insindacabile giudizio, si riserva di sospendere, rifiutare o risolvere il contratto qualora i dati forniti risultino falsi o incompleti.
    
    In caso di sospensione o risoluzione del contratto, Pittica potrà richiedere al Cliente il risarcimento del maggior danno e resta inteso che il Cliente non potrà avanzare nei confronti di Pittica alcuna richiesta di rimborso, indennizzo e/o risarcimento danni per il periodo di tempo in cui non avrà usufruito del Servizio.
4.  Il Cliente si impegna a utilizzare gli strumenti, le piattaforme e le infrastrutture incluse nel Servizio con la migliore diligenza. Il Cliente non dovrà in alcun modo compromettere la stabilità e la sicurezza, anche nel rispetto per l'uso altrui di risorse condivise, in modo di non intaccarne la qualità e la disponibilità.

    Il Cliente, inoltre, non dovrà in alcun modo utilizzare il Servizio per finalità illecite e/o promozione di attività illegali secondo tutte le norme nazionali e internazionali applicabili.
5.  Pittica non può essere ritenuta in alcun modo responsabile per illeciti penali, civili e amministrativi commessi dal Cliente per mezzo del Servizio. Il Cliente riconosce e accetta di essere il solo ed esclusivo responsabile per le attività svolte attraverso il Servizio a lui direttamente o indirettamente riferibili, e in particolare di essere responsabile dei contenuti e le comunicazioni inserite, pubblicate, diffuse e trasmesse su o tramite i Servizi.
6.  Il Cliente dovrà rispettare le regole di Netiquette e le disposizioni contenute nelle policy predisposte dalle Registration Authority competenti per l'estensione del dominio scelta.
7.  Il Cliente, salvo diversi accordi scritti con Pittica, è tenuto al salvataggio dei Log per la durata prevista da leggi e regolamenti applicabili, al fine di limitare danni, perdita di file, memoria, documenti o qualsiasi altro elemento dell'infrastruttura.
8.  Pittica non accetterà nessun materiale che possa causare danni di qualsiasi natura. Qualsiasi materiale che possa generare attacchi informatici, minare la privacy altrui e il diritto d'autore è severamente vietato e comporterà l'immediata sospensione del Servizio e la segnalazione alle autorità competenti.

## Obblighi di Pittica

1.  Pittica applicherà periodici aggiornamenti software atti a mantenere aggiornato il Servizio.
2.  Pittica si affiderà a un fornitore di infrastruttura confacente alla più corretta configurazione hardware per il Servizio.
3.  Pittica non applicherà un monitoraggio sui contenuti dell'utente presenti nel Servizio.
4.  Pittica fornirà un'assistenza di primo aiuto in caso di disservizi e inaccessibilità al Servizio. La diagnostica verrà effettuata da Pittica rapportandosi con il proprio fornitore di infrastruttura. L'obbligo decade in caso di servizi non forniti o mediati da Pittica.

## Garanzia di funzionamento (Service Level Agreement)

1.  Qualsiasi fornitura di hosting o traffico dati, fornito o mediato da Pittica, è selezionato da Pittica per una continuità di 24 ore su 24 senza interruzioni.
2.  Il Cliente accetta che Pittica potrà sospendere il Servizio in caso di manutenzione straordinaria od ordinaria, in linea con le necessità interne o del fornitore di infrastruttura.
3.  Il livello di performance del Servizio è dipendente dal piano concordato con il Cliente. Pittica fornirà, se richiesto dal Cliente, il Service Level Agreement (SLA) del proprio fornitore di infrastruttura in proprio possesso.
4.  Pittica garantisce tempi di risposta in base alla gravità del problema.
    I livelli di gravità sono i seguenti:
    -   **Alta**: Il Servizio è inaccessibile
    -   **Media**: Il Servizio sotto presenta problemi di performance o sono emessi errori.
    -   **Bassa**: Il Servizio presenta problematiche ignote o che non compromettono in alcun modo il funzionamento.
5.  In caso di ritardi nella risposta superiori alle 24 ore, Pittica rimborserà il 25% del canone annuale concordato.
6.  I rimborsi complessivi in un anno non potranno superare la totalità del costo del piano.
7.  Il Cliente potrà richiedere rimborsi entro e non oltre 7 giorni dal verificarsi della inacessibilità all'indirizzo PEC [pitticasrls@pec.it](mailto:pitticasrls@pec.it).

## Clausola risolutiva

1.  Il presente contratto si intende automaticamente risolto ai sensi dell'art. 1456 del codice civile per inadempimento anche di una sola delle obbligazioni previste a carico del Cliente.

## Informativa sulla privacy

1.  Ai sensi e per gli effetti di cui all'art. 13, del Regolamento UE 2016/679 relativo alla protezione delle persone fisiche con riguardo al trattamento dei dati personali,
nonché alla libera circolazione di tali dati e che abroga la direttiva 95/46/CE il Cliente prende atto che il Regolamento Europeo n. 679 del 27 aprile 2016 sul trattamento dei dati personali prevede la tutela delle persone fisiche con riguardo al trattamento dei dati personali.

    Il titolare del trattamento è Pittica S.r.l.s., con sede in Via Garigliano, al numero civico 4, 48121 Ravenna (RA), Codice Fiscale e Partita IVA 02650890391.
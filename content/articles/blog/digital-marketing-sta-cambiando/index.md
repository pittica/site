---
title: "Il digital marketing sta cambiando."
date: "2020-06-09T15:10:00.284Z"
description: "A una velocità difficile da immaginare."
image: "./digital-marketing.jpg"
categories: "Marketing"
tags: ["Marketing", "COVID-19"]
---

Il mercato di oggi va sempre più incontro a un'evoluzione connessa alla sfera individuale.

Si parla, appunto, di **mercato individuale**.

Le persone sono al centro delle strategie di digital marketing, oggi più che mai. Il Covid-19, in questo senso, ha "soltanto" accelerato il decorso degli eventi.

La realtà è che, ormai, online si trova tanto di qualsiasi cosa. Ad ogni query relativa a un prodotto, ad esempio, Google restituisce migliaia (a volte perfino milioni!) di risultati.

Questo perché gli strumenti di promozione digitale danno a tutti la possibilità di raggiungere le persone.

L'attenzione dei marketer, di fatto, risiede proprio su queste figure: i destinatari dei messaggi di cui il web abbonda.

## Dove risiede il valore.

Fare marketing nel 2021 non significa solo restare al passo con gli strumenti tecnologici, le app e le piattaforme a disposizione.

Significa anche conferire alle parola "persona" il giusto grado d'importanza. Vuol dire investire le energie sulla **personalizzazione**, sull'**esperienza immersiva**, sull'**employer branding**, sull'**engagement**.

Il Covid-19 non ha fatto altro che velocizzare e mettere ulteriormente in luce il **mutamento della quotidianità** dei singoli individui. E l'urgenza di un nuovo tipo di mercato.

La **trasformazione digitale** è divenuta una necessità impellente per chiunque, compresi freelance, aziende e loro dipendenti.

Cambia il modo di vivere la vita di tutti i giorni, cambiano le strategie da adottare per approcciare le persone.

## A cosa stiamo andando incontro?

Stiamo andando incontro a un'epoca sempre più focalizzata sulla dimensione individuale.

Questo per via delle nuove necessità e delle nuove aspettative sociali.

Per fare ciò, le aziende dovranno scegliere i vantaggi dell'**Intelligenza Artificiale** e della **Realtà Aumentata**. Dovranno sfruttare la forza dei **dati** e della **segmentazione**, e affidarsi al **5G**. Ma anche abituarsi a un nuovo modo di concepire i rapporti di lavoro.

Che si tratti di coloro ai quali si rivolge o dei propri dipendenti, l'azienda farà bene a investire nel **fattore umano**. In ciascuno dei suoi processi.

Questo perché cambiano i bisogni delle persone, sempre più avvezze al digital, così come quelli dei lavoratori, sempre meno abituati a lavorare in sede.

**Confronto costruttivo**, **ascolto**, **partecipazione**, **fiducia**, **flessibilità**: ecco alcune delle parole-chiave del mondo business in questo 2021 appena cominciato.

## Come si stanno muovendo i motori di ricerca?

Anche in questo caso, il punto cruciale è la **user experience**. Fondamentale riuscire a interpretare il linguaggio umano per rispondere nel modo più soddisfacente e utile possibile.

Ancora una volta, personalizzazione.

## Il ruolo dei social nella comunicazione ad hoc.

Nel 2021, i social continueranno ad avere un **ruolo primario** in termini di coinvolgimento e di conversione, cioè di conseguimento degli obiettivi.

Le diverse piattaforme social saranno una delle sedi principali in cui valorizzare il mercato individuale, permettendo il **contatto empatico fra Brand e pubblico**. Saranno il punto d'incontro fra chi divulgherà un determinato messaggio e chi, quel messaggio, sceglierà di
farlo proprio. Perché in esso si sarà riconosciuto.

## Parola d'ordine: persone!

Questo nuovo anno, quindi, porterà avanti ciò che ha già cominciato a delinearsi con forza (anche grazie all'esperienza omnicanale): la **valorizzazione del singolo**.

Inviare newsletter impostando semplicemente il nome del ricevente, di fatto, servirà a poco se il resto della comunicazione non sarà a sua immagine e somiglianza.

Una comunicazione generalizzata, estranea all'epoca che stiamo vivendo, quindi non basata su quanto il pubblico di oggi si aspetti realmente, sarà inutile.

Allo stesso modo, sarà necessario aver cura del **fattore umano presente in azienda**. Ad esempio promuovendo le interazioni fra i dipendenti, assicurando loro momenti di scambio, di condivisione e di crescita, semplificando il lavoro da remoto.

La traduzione dei nuovi bisogni delle persone in strumenti, servizi e modalità ad hoc sarà la chiave di volta per qualsiasi realtà imprenditoriale proiettata verso il futuro. In qualunque settore.
